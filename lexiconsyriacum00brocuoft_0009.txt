PRAEFATIO.

Rogante bibliopola honestissimo me Brockelmanni lexico syriaco pauca
praefaturum esse promiseram. Sed, ut primum „prospectum“ ab eo jussu
bibliopolae conscriptum legi, me supervacanei quid promisisse intellexi, cum
non modo, quod ille exposuit, novum lexicon manuale syriacum omnino ne-
cessarium esse, mihi quoque jamdiu persuasissem, sed etiam leges, quas in
libro scribendo sibi proposuit, omnes fere probarem. Sed de opere jam ab·
soluto scribere non possum, quod nondum satis id cognovi. In lexico in-
dustria et diligentia conscripto multa bona, multa minus probanda investigare
facile quidem est3 sed quanti re vera aestimandum sit, nemo dijudicare potest
nisi, qui longum tempus eo usus sit. Sed non possum, quin praefationem
scribam, praesertim cum in fasciculis jam editis lecturis promissa sit. Sen-
tentia illa, quae superflua nocere negavit, in lexico quidem non probanda, hanc
praefationem quodam modo excusatam esse velim.

Lexico syriaco brevi, locupleti, modico pretio emendo nos jam carere
non posse, nemo nescit, qui juvenibus literas syriacas tradidit. Castelli
lexicon heptaglotton suo quidem tempore haud contemnendum erat, quam-
quam non Buxtorfi nedum Ludolfi opera aequavit. Pars ejus syriaca, quam
J. D. Michaelis seorsim excudendam curavit, multum quidem literis profuit,
sed jamdiu nondum sufficiebat3 accedebat, quod pretium antea satis me-
diocre, postquam omnia examplaria divendita sunt, a veterum librorum
coemptoribus nimis auctum erat. Payne-Smithii thesauri ingentis, praeter-
quam quod nondum absolutus est, aditus tironibus non satis patet, pretium
plerisque non tolerandum est. Ceterum lexico syriaco manuali ne is quidem.
qui in Syrorum sermone literisque studiorum sedem collocavit, uti asperna-
bitur. Denique sperandum est fore, ut lexico manuali theologi et christiani
et judaei ad linguam syriacam diligenter addiscendam librosque sjmiacos
lectitandos alliciantur, id, quod adhuc non, ut par erat, fecerunt.

Lexica nostra arabica quidem satis perfecta esse potuerunt, cum copiam
verborum ab Arabum lexicographis collectam et digestam denuo retractarent.

