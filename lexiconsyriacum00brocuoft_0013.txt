CAROLUS BROCKELMANN LECTURIS SALUTEM DICIT.

Iis, quae Th. Noldeke libro meo praefatus est, pauca habeo, quae addam.

Vocalibus usus sum graecis more Jacobitarum praeter e et o, a Nesto-
rianis tantum servatas, quas hos secutus punctis signavi. Auctoritate ductus
sum Bibliorum, adhibitis Bai-hebraei commentariis, et lexicographorum Syrorum
inprimis Eliae Nisibeni codicis Gothani, cujus quantum in hac re sit pretium,
nemo nescit. Quae vocabula aliis Nestoriani, aliis Jacobitae vocalibus ani-
mant, indicavi secutus Barhebraei grammaticam, adhibitis, quae v. cl. Mai-tin
in J. A. P. ser. VI vol. 9 p. 305 sq. disputavit.

Vocabulorum significationes ad ordinem ratione et usu commendatum
disposui3 significationibus, quas dicunt, primariis investigandis, seu mavis,
fingendis operam non dedi.

Linguas cognatas in iis tantum radicibus discriminandis adhibui, quae
ab origine diversae nunc e linguae legibus in unam collapsae sunt formam.
Vocabula peregrina, ut graeca taceam, quae quisque facile cognoscet, quan-
tum fieri potuit, ad originem referenda censui. In persicis ad Pauli de La-
garde inprimis opera lectorem ablegavi, qui semper fere, quid de quaque re
viri docti judicaverint, exposuit, ita ut aliis laudandis supersedere posse mihi
viderer.

P. J ensen lecturos monet nomen suum vocibus assyriacis additum inter-
dum significare se primum in vocibus jam antea 111161· 86 comparatis causas
intellexisse, quibus probaretur, vocem syriacam ex assyriaca receptam esse.

Indicem latinum, ne nimis augeretur, ita confeci, ut inprimis verba activa
colligerem, passiva et nomina a verbis derivata omitterem3 itaque, si quis
e. g., quae voces syriacae „cingulum“ significent, comperire velit, 8. v, „cinxit“
quaerat.

Addenda et Emendanda pleraque viris doctis mox nominandis debeo,
nonnulla libros, dum lexicon sub prelo est, editos vel acquisitos legens inveni,

